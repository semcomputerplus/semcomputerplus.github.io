<!DOCTYPE html>
<html lang="pl">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <title>Frontend Development 2019</title>
  <script src="https://rawcdn.githack.com/oscarmorrison/md-page/master/md-page.js"></script><noscript>
</head>

<body>

# Frontend Development 2019/2020

Sympatyczna gra na doskonalenie znajomości atrybutów Flexbox'a:

> https://flexboxfroggy.com/#pl

Idea jest prosta: używając odpowiednich atrybutów i właściwości umieszczamy żaby na kwiatach wodnych.

Gra podpowiada jakich atrybutów mamy użyć, naszym zadaniem jest dobrać ich odpowiednie wartości.

## Język HTML

Wprowadzony w 1997 HTML w wersji 4 posiadał wiele oganiczeń, toteż szybko
stał się przestarzały. Sprawę komplikował fakt, iż projektanci stron
internetowych nie zawsze pisali kod HTML zgodnie z przyjętymi standardami.
Skutkowało to często m.in. niewłaściwym interpretowaniem kodu przez
przeglądarki i niepoprawnym wyświetlaniem dokumentów. Rozpoczęto więc
prace nad nową wersją języka. Ostatecznie pojawił się nowy standard -
XHTML, w którym wprowadzono znacznie ściślejsze zasady dotyczące
pisania kodu (np. wymóg, aby znaczniki języka HTML były zawsze były
pisane małą literą). Dodatkowo, nowy standard oparto o inny język
opisowy, powszechnie wykorzystywany do opisywania danych - XML. Wymusiło
to zmiany w zapisie kodu w porównaniu do wcześniejszych wersji języka
HTML (m.in. wspomniana wcześniej konieczność zamykania znaczników
pojedynczych).

Mimo, iż nowa wersja miała, w zamierzeniu, zapewnić
większą zgodność pisowni dokumentów hipertekstowych z ustanowionymi
standardami, ostatecznie wprowadziła dalsze komplikacje. Prace nad
opracowaniem języka XHTML w wersji 2.0 zostały przerwane, rozpoczęto
natomiast opracowywanie nowego standardu, który oznaczon jako HTML5.
Cechami wyróżniającymi nową wersję języka jest uproszczenie kodu w
stosunku do języka XHTML. Przywrócono także możliwość zapisywania
znaczników wielkimi literami. Obok zmian w sposobie zapisu, język HTML5
wnosi wiele nowych rozwiązań. Pojawiły się nowe znaczniki semantyczne,
umożliwiające w więszym stopniu "rozumienie" treści w nie ujmowanych
przez np. wyszukiwarki internetowe.

Struktura dokumentu HTML określa porządek w dokumencie i umożliwia
poprawną interpretację treści przez przeglądarki internetowe.
Składają się na nią dwie części - sekcja head, czyli nagłówek
dokumentu oraz sekcja body, w której zamieszczona jest treść dokumentu.

Przeglądarki wyświetlają całą treść dokumentu zamieszczoną w sekcji
body, natomiast - poza pewnymi wyjątkami - zawartość sekcji head jest
dla odbiorcy niewidoczna.

W określonych przypadkach dokument HTML może składać się wyłącznie z
sekcji body.

Pierwszym elementem dokumentu HTML jest określenie samego typu dokumentu.
Zdefiniowano kilka rodzajów deklaracji typów dokumentu HTML, które
określają zasady pisowni kodu HTML oraz zakres dozwolonych w ramach danej
deklaracji znaczników oraz ich atrybutów.

Deklarację typu dokumentu podajemy na samym początku dokumentu HTML.

## Rodzaje deklaracji:

Struktura przykładowego dokumentu w standardzie HTML5 wygląda
następująco.

Pierwszym znacznikiem kodu HTML, po określeniu typu dokumentu, jest
znacznik *<html>*. Znacznik ten jest zamykany jako ostatni w kodzie
dokumentu.

Następnie otwierana jest sekcja nagłówka dokumentu. Nie powinno w niej
zabraknąć znacznika *<title>*, czyli tytułu samego dokumentu (który jest
wyświetlany przez przeglądarkę np. na karcie otwartego dokumentu).

Bardzo istotnymi znacznikami są tzw. znaczniki meta. Nie są one widoczne
dla użytkownika, pełnią jednak ważne funkcje. Do tej grupy należy
m.in.

- *<meta name="description" content="">* - zawierający rozszerzony opis strony,
- *<meta name="author" content="">* - informujący o autorze dokumentu
- *<meta name="robots" content="">* - określający sposób, w jaki dokument będzie traktowany
przez tzw. roboty indeksujące (Google i innych wyszukiwarek)

</body>

</html>
